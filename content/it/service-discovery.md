---
title: Servizio di Rilevamento
status: Completed
category: Concetto
---

## Cos'è
Il rilevamento del servizio è il processo di ricerca delle singole istanze che compongono un servizio. Uno strumento di rilevamento dei servizi tiene traccia dei vari nodi o endpoint che compongono un servizio.

## Quale problema affronta 
Le architetture cloud native sono dinamiche e fluide, il che significa che sono in continua evoluzione. Un'app [containerizzata](/it/containerizzazione/) probabilmente finirà per avviarsi e interrompersi più volte nel corso della sua vita. Ogni volta che accadrà, avrà un nuovo indirizzo e qualsiasi app che vuole trovarlo avrà bisogno di uno strumento per fornire le nuove informazioni sulla posizione.

## In che modo aiuta
Il rilevamento dei servizi tiene traccia delle app all'interno della rete in modo che possano trovarsi a vicenda quando necessario. Fornisce un luogo comune per trovare e potenzialmente identificare i singoli servizi. I motori di rilevamento dei servizi sono strumenti simili a database che memorizzano informazioni su quali servizi esistono e su come individuarli.